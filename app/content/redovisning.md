Redovisning
====================================

Kmom01
------------------------------------

Som vanligt när man börjar med något nytt känns det väldigt ovant och komplicerat. I förra kursen när vi jobbade med anax för första gången hade jag svårt att förstå hur det var uppbyggt och varför det var bra att använda. Det tog ett tag men den när man jobbat med det en del så började alla bitar falla på plats. Nu när vi börjat med anax-mvc är förvirringen tillbaka. Jag har svårt att hitta bland filerna och jag känner att jag inte riktigt har koll på hur allt hänger ihop, men jag antar att det kommer med tid och övning. Jag gillade verkligen att jobba med anax i den tidigare kursen, och jag ser fram emot att förstå och kunna jobba med anax-mvc. Jag har inte jobbat med andra ramverk än anax, men det är något som vi läst om i kurser på LTH. Jag känner att jag hängde med på alla begrepp, men jag tror jag ska gå igenom litteraturen igen. Många begrepp har vi snabbt gått igenom i kurser på LTH, så jag känner att jag har någorlunda koll på vad allt betyder.

Jag jobbar på en Macbook. Min kod skriver jag i Atom, som är utvecklat av github. Eftersom jag har väldigt dåligt internet gör jag allt lokalt med hjälp av MAMP tills jag är klar och kan ladda upp det via filezilla.

Kmom02
------------------------------------

Anax-MVC känns fortfarande väldigt ovant, och lite väl komplicerat. Jag har svårt att hitta bland klasser, metoder, teman osv. Det är lite knepigt att veta var saker körs, anropas och d.y. Nu i andra kursmomentet har jag varit tvungen att leta mycket bland filerna och det har klart hjälpt min förståelse för uppbyggnaden av Anax-MVC. Jag gjorde det ganska enkelt för mig med utseendet på kommentarssystemet.  Jag använde en tabell för inläggen och stylade den med samma CSS som jag använde för projektet i förra kursen. Jag använde enkla länkar och knappar för web, email, och funktionerna för att meditera och ta bort. För att skapa ett inlägg använde jag en enkel form. Jag använde funktionen <code>onfocus</code> för att göra textarean större när man klickade på den.

Composer kändes väldigt bekvämt att jobba med. Jag har dock inte använt något liknande tidigare, så jag har inget att jämföra med. Jag är van vid att jobba från terminal och tyckte inte att det var några större problem. Jag fastnade dock lite med composer när man skulle validera och installera. Jag blev lite lurad av guiden, då det stod att man skulle använda kommandot <code>composer validate</code>, och inte <code>php composer validate</code>.

Packagist är inget som jag använt tidigare, men jag kan absolut se dess värde i kommande projekt. Det finns mycket bra open source och ”gratis” kod att hitta, och det finns ingen större anledning att inte utnyttja den.

Angående begreppen som används i kursen så känns även detta lite ovant, men jag antar att det blir lättare att få ihop när man förstår ramverket lite bättre.

Jag hade väldigt svårt att få ihop krav 5 i uppgiften. Jag fick ta rätt mycket hjälp från forumet för att förstå hur man skulle lösa det. Det visade sig att många har löst uppgiften på olika sätt, och jag hittade en lösning jag tyckte kändes vettig. Jag skrev om lite och lade till en massa i klasserna <code>CommentController</code> och <code>CommentsInSession</code>. Jag använde mig av en vektor som sparade kommentaren och sidans url för att veta vilken sida som kommentaren ska skrivas ut på. Det kanske inte är den snyggaste lösningen, men jag tror att den kommer vara hållbar i längden.

Kmom03
------------------------------------

**Allmänt**

Jag hade lite bekymmer med den här uppgiften, men överlag tycket jag att den var både nyttig och rolig. Det var många småsaker som inte gick som jag ville, och oftast var det inte några större fel jag gjort. Jag fick inte det responsiva att fungera som det skulle, men någon hade skrivit på forumet att man skulle importera responsive.less sist i style.less och då fungerade det för mig. Jag fick också problem när jag skulle ladda upp till skolans server. Min tema sida var inte längre stylad. Jag antog att det var ett filrättighets problem, och hittade någon annan på forumet som hade samma problem.

**Vad tycker du om CSS-ramverk i allmänhet och vilka tidigare erfarenheter har du av dem?**

Jag har inte tidigare jobbat med några CSS ramverk, så detta är nytt för mig. Det gick ändå ganska bra att komma in i det, då jag börjar bli lite mer van vid ramverk nu. Jag har sedan tidigare kurser hoppats på att vi skulle jobba mer med CSS. Jag tycker det är kul att styla hemsidorna, men jag har haft svårt att få det att se ut som jag vill. T.ex. regioner är något som jag ville hitta ett bra sätt att jobba med, och nu i anax-mvc och med ett CSS ramverk blir det mycket enklare att få rätt på det.

**Vad tycker du om LESS, lessphp och Semantic.gs?**

Att använda variabler och funktioner i CSS hjälper mycket, och LESS tycker jag fungerade jättebra. Lessphp gör det enkelt att använda koden, och med hjälp av style.php blir det inte komplicerat att jobba med många olika CSS dokument. Semantics.gs var också bra, och enkelt att lägga till i projektet.

**Vad tycker du om gridbaserad layout, vertikalt och horisontellt?**

Jag gillade verkligen att jobba med grid och regioner. Funktionen att endast skapa regionen om det finns innehåll gör att man lätt kan skapa en template för hur ens sida kan se ut och sen fylla den med data om det behövs. Det ser också mycket mer ordentligt ut när sidan är bra strukturerad, och allt innehåll är på rätt plats.

**Har du några kommentarer om Font Awesome, Bootstrap, Normalize?**

Jag tycker om font-awesome. Ikoner som t.ex. pilar och ikoner för sociala medier är väldigt bra att ha. Eftersom det finns så mycket kan det vara svårt att hitta det man vill ha, men deras cheatsheet är bra. Bootstrap är nog något som jag kommer använda i framtiden. Det kommer klart behövas lite övning för att komma in i det, men eftersom vi jobbar med CSS frameworks nu så får man lite bättre förståelse för hur det är uppbyggt. Normalize är bra att ha. Jag använder endast chrome och glömmer att allt inte alltid fungerar på alla webbläsare.

**Beskriv ditt tema, hur tänkte du när du gjorde det, gjorde du några utsvävningar?**

Jag gjorde inga utsvävningar alls. Mitt tema är utformat som det i exempeluppgiften. Jag hade lite problem med uppgiften och det tog väldigt lång tid för mig.

**Antog du utmaningen som extra uppgift?**

Jag gjorde inte extrauppgiften.

Kmom04
------------------------------------

**Allmänt**

Det blir enklare och enklare att jobba med anax-mvc. Till en början tyckte jag att det var onödigt komplicerat, men nu känner jag mig lite säkrare. Jag hade problem med att det finns så mycket filer (just nu 755) och att man inte har kolla på allt, men jag har insett att jag bara måste släppa det. Jag har verkligen fastnat för composer. Det är ett helt fantastiskt verktyg. Jag hade lite problem när jag skulle installera cform, men det löste sig tillslut. Vet faktiskt inte hur. Det bara fungerade tillslut.

**Vad tycker du om formulärhantering som visas i kursmomentet?**

Jag tycker att cform fungerar jättebra. Det tog lite tid innan jag förstod precis hur det fungerade och hur man skulle använda det, men när jag väl fått det att fungera så gillade jag det. Det känns som om det är effektivt. Trots det är det inte säkert att jag hade använt det om jag hade börjat utveckla en ny sida nu. Helt enkelt för att jag har blivit van vid vanlig formulärhantering och det går mycket snabbare för mig att implementera.

**Vad tycker du om databashanteringen som visas, föredrar du kanske traditionell SQL?**

Jag tyckte väldigt mycket om att jobba med SQL i förra kursen. Det är enligt mig ett extremt enkelt sätt att hålla koll på mycket data, och det blir mycket enklare att använda datan i hemsidan. Jag tycker också att SQL syntaxen är enkel och kraftfull, så om man bygger sina databaser smart kan man göra väldigt mycket häftiga saker. Jag valde att använda MySQL istället för SQLite. Jag har laddat ner MySQLWorkbench och det är skönt att kunna kolla i den och se vad som händer med ens databas när man ändrar saker på hemsidan.  

**Gjorde du några vägval, eller extra saker, när du utvecklade basklassen för modeller?**

Jag gjorde inga större utsvävningar i det här kursmomentet. Jag tycker att det börjar bli riktigt svårt nu, och jag har svårt att hinna med allt på den tiden som vi har.

**Beskriv vilka vägval du gjorde och hur du valde att implementera kommentarer i databasen.**

Jag använde UserController som mall för att skapa min CommentDbController. Jag försökte att hålla det så enkelt som möjligt, då jag inte hade tid för att göra det mer komplicerat. Det var dock väldigt bra att ha UserController att gå efter. Att ha en mall att gå efter gör det mycket enklare, och nu blir det inte jättesvårt att skriva en ny typ av Controller med annan funktionalitet.

**Gjorde du extrauppgiften? Beskriv i så fall hur du tänkte och vilket resultat du fick.**

Nej, jag gjorde inte extrauppgiften. Tidsbrist.

Kmom05
------------------------------------

Allmänt

Detta var en jättebra uppgift. Det är väldigt bra att veta hur man kan göra för att använda färdigskriven kod, och det bästa sättet är så klart att ladda upp engen kod på t.ex. packagist och se hur det hela fungerar. Jag har använt Github tidigare och gillar det väldigt mycket. Jag har dock inte kommit i kontakt med Composer eller Packagist tidigare. Det känn som väldigt bra saker att kunna och jag kommer definitivt att jobba med det i framtiden. Uppgiften i sig var inte jättesvår, och inte speciellt tidskrävande. Jag hade lite problem med felmeddelanden, t.ex. att min klass inte var laddad i di containern. Det var dock mest slarvfel/tankefel och gick snabbt att rätta till.

**Var hittade du inspiration till ditt val av modul och var hittade du kodbasen som du använde?**

Det var svårt att välja vad jag skulle göra. Min första tanke var att göra en klass som kunde spara de variabler som man vill hålla koll på och skriva ut, kanske i en aside. Att använda dump är lite besvärlig om man vill kolla i de vektorer och klasser som har väldigt mycket information. Det kändes dock som om det var en lite för stor uppgift och jag var inte säker på hur jag skulle implementera det. Jag funderade också på att göra en databashanterare som man kan använda för att editera, lägga till och ta bort databaser utan att använda t.ex. MySQLWorkbench. Det slutade med att jag gjorde FlashMessage. Det känns som en bra sak att ha på sin hemsida, och det var många andra som gjort den, så det finns mycket hjälp att hämta om man fastnade. Jag kollade lite phalcon och på kursforumet för att hitta inspiration och en bas att jobba efter.

**Hur gick det att utveckla modulen och integrera i ditt ramverk?**

Det gick förvånansvärt smärtfritt hela vägen genom uppgiften. Jag kollade mycket på hur vi gjort för att använda cform och cdatabase och försökte implementera på ett liknande sätt.

**Hur gick det att publicera paketet på Packagist?**

Det var väldigt enkelt. Jag lade till de filer som behövdes och följde bara instruktionerna. När jag fixade en webhook trodde jag först att det hade blivit fel, men det var nog bara en fördröjning.

**Hur gick det att skriva dokumentationen och testa att modulen fungerade tillsammans med Anax MVC?**

Jag tog bort min klass från mitt projekt och installerade det från Packagist för att se om de fungerade. Med den implementeringen jag gjort var det bara att flytta mappen innehållande klassen till Anax src mapp så fungerade allt som det skulle. Jag prövade även med en ren installation av Anaxx-MVC och det fungerade det med.

**Gjorde du extrauppgiften? Beskriv i så fall hur du tänkte och vilket resultat du fick?**

Jag gjorde inte extrauppgiften.

Github:
https://github.com/niwhede/Flashingmessage

Packagist:
https://packagist.org/packages/niw/flashingmessage
